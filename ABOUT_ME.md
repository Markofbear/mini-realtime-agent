# Om mig

---

Jag heter Björn Lagerblad och arbetar just nu på Scandic Rubinen i Göteborg. Programmering och teknik har varit min dröm så länge jag kan minnas, ett område jag alltid nördat in mig på. Nu har jag tagit examen från NBI Handelsakademin, inom Objektorienterad Programmering med inriktning AI och är redo att lämna restaurangbranschen för att arbeta professionellt med detta, min långa dröm.

Jag har i många år även arbetat som konsult inom restaurang, där jag utvecklat team i gästbemötande, stresstålighet och arbetsstruktur. Detta har gett mig en djup förståelse för hur viktiga olika perspektiv är i ett team, eftersom blandade bakgrunder skapar nya ideer och förståelse för varandra.

På fritiden fortsätter jag att utmana mig själv tekniskt. Just nu bygger jag till exempel en egen firmware för en surfplatta för att omvandla den till en e-reader "from scratch", ibland känns det som att jag har tagit mig vatten över huvudet men det är en rolig utmaning och lärorikt om inte annat.

## Erfarenhet

Jag har erfarenhet från AIgineer och AI Sweden där jag utvecklat lösningar i bland annat Python, C#, SQL, Bash mm.

### AI Sweden - Fullstack Rapportverktyg
Ett fullstack-verktyg som hanterar tusentals rapporter, skapar automatiska sammanfattningar och visar projektstatus för projektledare. AI Sweden använde verktyget för sina projekt, där användaren laddade upp långa rapporter som sparades i relevant databas SQL eller Neo4J beroende på användarens system. Programmet kunde automatiskt känna av databastypen, sammanfatta långa projektbeskrivningar och rapporter och leverera tydliga summeringar till respektive projektledare.

### APG - AI Podcast Generator
Ett Pythonbaserat program som konverterar PDF:er, till exempel CV:n eller Wikipediasidor, till podcasts på 5–20 minuter beroende på användarens val. Programmet analyserar texten, väljer det mest relevanta och skapar en dialog mellan dom olika podcastarna (Bonnie, Clyde, Alice och Bob) med bakgrundsmusik som anpassas efter temat. Verktyget används som ett bra onboarding verktyg för personer som föredrar att lyssna på långa rapporter än att läsa dom, men har även använts flitigt av mina vänner och kollegor för roliga Wikipedia eller YouTube sidor. Ett demo där mitt CV läses upp finns på min LinkedIn.

## Kontakt

Jag träffar er gärna över en kaffe och kan då även bjuda på några roliga historier från livet bakom baren.

**Mvh Björn Lagerblad**

- **GitHub** – portfolio & CV: https://github.com/Markofbear/Portfolio-Bjorn-Lagerblad
- **LinkedIn** – demo av APG och rekommendationer: https://www.linkedin.com/in/bjorn-lagerblad/
